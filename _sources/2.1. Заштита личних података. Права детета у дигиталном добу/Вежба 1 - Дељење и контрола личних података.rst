Вежба 1 - Дељење и контрола личних података на мрежи
=====================================================

.. infonote::

 У овој вежби ћеш научити:
    •	које информације о нама прикупљају апликације на мобилном телефону;
    •	чија је одговорност за доступност наших личних података на мрежи;
    •	како да контролишемо приступ нашим личним подацима.

Задатак 1.1.
--------------------

Отвори на свом мобилном телефону апликације које најчешће користиш. 
У наредних 15 минута прибележи све податке о себи који су доступни путем ове апликације, односно преко садржаја које смо сами учинили доступним кроз апликацију.

Размисли и одговори на следећа питања:
 * Да ли осећаш да имаш контролу над својим личним и посебним подацима?
 * У којим сегментима живота је твоја контрола и брига о подацима највећа, а када најмање можеш да контролишеш ток својих података?
 * Да ли се осећаш угрожено због недовољне контроле над својим подацима?
 * Да ли је мање или више доступних информација о теби него што си мислио/мислила?
 * Да ли контролишеш информације које чиниш доступним приликом боравка на мрежи? На који начин?
 * Које сервисе, алате или опције користиш да ограничиш скуп информација које о теби могу бити прикупљене?
 * Да ли би волео/волела да неке информације о теби не буду никад доступне?
 * Да ли би изменио/изменила неку своју активност на мрежи како би се избегло прикупљање података о теби?

.. image:: ../../_images/Fon.png
   :width: 450 px
   :align: center 

Литература: МЕДИЈСКА ПИСМЕНОСТ - ПРИРУЧНИК ЗА ВАСПИТАЧЕ, НАСТАВНИКЕ И СТРУЧНЕ САРАДНИКЕ, Саша Мирковић, Виолета Кецман, др Ана Мартиноли, Далибор Тодоровић, Ана Мирковић, Министарство културе и информисања Републике Србије, Делегација Европске уније у Републици Србији, Пројекат „Подршка медијским реформама у Републици Србији“