Вежба 2 - Заштита приватности личних података на мрежи
=======================================================

.. infonote::

 У овој вежби ћеш научити да:
    •	препознаш личне податке;
    • разликујеш приватне и јавне податке;
    • препознаш право на приватност и поштујеш га;
    • развијеш свест о ризицима остављања личних података;
    •	ојачаш свест о личним правима и правима других;
    •	препознаш ризике објављивања личних података на мрежи. 

Задатак 2.1.
------------
Пронађи породичну фотографију на којој су приказани старији чланови шире породице (баке, деке ...). 

Размисли и одговори на следећа питања:
 * На који начин си дошао/дошла до фотографије?
 * Како си се определио/определила за ову фотографију?
 * Колико времена ти је требало да је пронађеш?
 * Да ли је била у фото-албуму или на другом месту?
 * Ко је чувао фотографију?
 * Колико ова фотографија значи члановима твоје породице? Коме значи највише?
 * Да ли ћеш и ти наставити даље да је чуваш?
 * Због чега је породична фотографија вредна?
 * Размисли добро да ли је било лако доћи до фотографије и ако није, зашто није? 
 * Зашто су се породични албуми и личне фотографије некада показивале само блиским гостима, у посебним расположењима?
 * Замисли на који начин ће твоји потомци чувати ваше заједничке фотографије. Да ли ће и тада фотографије бити чуване у рачунару или фото-албуму?
 * Да ли је фотографија значајан извор личних података?
 * Да ли је породична фотографија приватни податак?
 * Шта све можемо да откријемо на једној од твојих породичних фотографија? 
 * Да ли онај ко гледа фотографију може да сазна колико има деце у породици, а колико старијих чланова? 
 * Може ли фотографија да открије да ли чланови породице проводе време у богато уређеном простору или не, на којим местима су били, какав ауто возе, у каквим су међусобним односима? 
 * Због чега би могло бити опасно да једну породичну фотографију гледају нама непознати људи?
 * Да ли излагање личних података може бити ризично?

.. image:: ../../_images/social1.jpg
   :width: 400 px
   :align: center 

Задатак 2.2.
------------
Пронађи на интернету породичну фотографију Милеве Марић и Алберта Ајнштајна. Истражи њихову биографију.

Размисли и одговори на следећа питања:
 * Зашто се њихова породична фотографија налази на интернету?
 * Зашто је прихватљиво да заједничка фотографија Милеве и Алберта Ајнштајна буде доступна свима на интернету?
 * Да ли излагање ове фотографије може да наруши углед брачног пара Ајнштајн? 
 * Које личне податке о Алберту и Милеви Ајнштајн си открио/открила током претраге? 
 * Да ли су ти подаци приватни или јавни? 
 * Зашто су нам ти подаци данас корисни?
 * Који твоји подаци у школи су лични?
 * Због чега је важно поштовати право на приватност? 
 * Да ли подаци које о себи остављаш на интернету, као и подаци које други остављају о теби граде виртуелни приказ твог бића (твој „дигитални идентитет“)? 
 * Да ли је твој профил на друштвеним медијима врста дигиталног албума?
 * Коме су сви изложени подаци о теби и слике доступни? 

.. image:: ../../_images/social2.jpg
   :width: 400 px
   :align: center 

Литература: МЕДИЈСКА ПИСМЕНОСТ - ПРИРУЧНИК ЗА ВАСПИТАЧЕ, НАСТАВНИКЕ И СТРУЧНЕ САРАДНИКЕ, Саша Мирковић, Виолета Кецман, др Ана Мартиноли, Далибор Тодоровић, Ана Мирковић, Министарство културе и информисања Републике Србије, Делегација Европске уније у Републици Србији, Пројекат „Подршка медијским реформама у Републици Србији“