Шта су лични подаци?
================================================

Свака твоја активност на мрежи, било да се ради о приступању неком сајту или употреби неке апликације,
открива много више о теби него што се то на први поглед чини:

* неки сервиси желе да дођу до твог имена и броја телефона;
* неки сервиси захтевају да унесеш кориснички налог и лозинку (*username* и *password*);
* неки сервиси желе да знају твоју локацију;
* други желе да дођу до твоје фотографије, снимка твог гласа или филмића са тобом у главној улози;
* када будеш имао свој рачун у банци, тек онда ћеш видети колико интернет сервиса жели број твог банковног рачуна.

.. topic:: \ 

    Све информације помоћу којих се може утврдити нечији идентитет сматрају се **подацима о личности.**
    Све су то подаци који нешто говоре о теби -- твоји **лични подаци.**


Обично се ради о подацима који се свакодневно користе у тровини, у банци, школи, на интернету и слично. На пример,

* име и презиме, 
* јединствени матични број грађана (ЈМБГ),
* адреса, 
* имејл адреса, 
* број телефона, 
* број личне карте, 
* број пасоша.

Размисли
---------

.. questionnote::

   Наведи још неколико примера података о личности.

.. reveal:: ЛП-01
    :showtitle: Прикажи још неколико примера
    :hidetitle: Сакриј

        * оцене у школи, 
        * подаци о образовању,
        * слике, 
        * видео запис особе,
        * тонски запис особе,
        * биометријски подаци (скенирање зенице или отисци прстију), 
        * ДНК (да, да, пажљиво са чачкањем носа: расипаш своје личне податке!),
        * историја прегледа на интернету, 
        * подаци о локацији и кретању,
        * број здравственог осигурања, 
        * подаци о здравственом стању.

Размисли мало јаче
------------------

.. questionnote::

   Наведи још неколико примера података о личности који се не односе на малолетне особе, али су важни за одрасле.

.. reveal:: ЛП-02
    :showtitle: Прикажи још неколико примера
    :hidetitle: Сакриј

        * порески број,
        * пореске пријаве,
        * рачуни у банкама,
        * кредитна задуженост,
        * подаци о висини зараде, 
        * подаци о чланствима у организацијама и удружењима, 
        * подаци о брачном статусу.
        

