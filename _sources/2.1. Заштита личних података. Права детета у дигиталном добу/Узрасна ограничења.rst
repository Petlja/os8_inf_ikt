Узрасна ограничења
======================

Нису сви садржаји који постоје на интернету намењени деци. Зато је веомо важно да научиш да препознаш и да примењујеш
**узрасна ограничења за коришћење различитих сервиса на интернету**. Сви знамо да деца не воле ограничења, али је
поштовање узрасних ограничења од виталног значаја за осигурање твоје безбедности у дигиталном простору.

.. infonote::

     Старосни праг за добијање родитељског пристанка у Европској унији је између 13 и 16 година. 


За већину интернет услуга потребан је **пристанак родитеља или другог законског заступника** како би се лични подаци детета обрађивали на основу пристанка до одређене старости. 
Ово се односи на

* друштвене мреже,
* платформе за преузимање музике и
* платформе за куповину игара „на мрежиˮ.

Стога компаније морају да уложе напоре, узимајући у обзир доступну технологију, да провере да ли је дата сагласност заиста у
складу са законом. Ово може укључивати спровођење мера за потврђивање старости, попут постављања питања
на које просечно дете не би могло да одговори или да захтева да малолетник достави електронску адресу својих родитеља,
како би се омогућио писани пристанак. 

Пракса показује да иако већина друштвених мрежа и апликација (Вајбер, Инстаграм, Тикток, Воцап, Фејсбук) предвиђа законски регулисану старосну границу за регистрацију од 13 навршених година, деца могу да се веома лако пријаве и региструју своје профиле. 
Неретко родитељи отварају својој деци профиле, већ од рођења или у првих неколико година живота, или деле слике своје деце на својим профилима (појава која се назива „шерентингˮ). Размисли, да ли овај поступак представља кршење права детета?

Прокоментариши
----------------

Прокоментариши са својим друговима сагласности које су наведене на сликама испод.
Да ли ти се свиђа то што се и дете пита за мишљење? Да ли мислиш да је све ово превише?
Питај наставнике и родитеље шта мисле о овоме.

.. image:: ../../_images/STEMsaglasnost1.png
   :width: 500 px
   :align: center 

.. image:: ../../_images/STEMsaglasnost2.png
   :width: 500 px
   :align: center

.. image:: ../../_images/STEMsaglasnost3.png
   :width: 500 px
   :align: center



