Програми за табеларна израчунавања
===================================================

Доношење важних одлука се мора ослањати на анализу података. Модерно друштво је тако организовано да смо све чешће
у прилици да морамо да доносимо важне одлуке, што значи да смо све чешће у прилици да морамо да
анализирамо податке. Анализа података постаје незаобилазан елемент чак и на личном нивоу.

.. questionnote::

   Да ли узети кредит са нижом каматном стопом и дужим периодом отплате, или обрнуто?


.. questionnote::

   За брзе и краће позајмице новца од банке, да ли је боље определити се за кредитну картицу или за дозвољени минус?


.. questionnote::

   Да ли је боље узети стамбени кредит који је индексиран у еврима, динарима или швајцарским францима?

Ниједан од ових проблема се не може решити „у глави“, без озбиљне анализе услова који су везани за сваку опцију, и озбиљне анализе очекиваних прилива средстава у породицу. Дакле, без озбиљне *анализе података*.

Податке добијамо посматрањем, прикупљањем, анкетирањем,... Анализом података долазимо до *информације*:

.. image:: ../../_images/podatak-obrada-inf.jpg
   :width: 600px
   :align: center

.. topic:: \ 

    **Податак** може бити неки број, неколико бројева, или пакет бројева представљен у облику табеле.

    **Обрада података** се своди на рачунање *статистика* као што су минимум, максимум, збир, просек, медијана, али и на преуређивање и одабир релевантних података из почетне групе како би се лакше уочиле законистости (*сортирање* и *филтрирање*).

    **Информација** коју добијамо обрадом података може бити представљена у облику једног броја (просек оцена), табеле (списак свих такмичара који су се квалификовали за наредни степен такмичења), или графикона (промена температуре током године).


Пример
---------

Једна породица је куповала прибор за почетак нове школске године. Ево списка ствари које су купили:

.. csv-table:: Школски прибор
   :header: "Опис", "Цена по ком.", "Комада"
   :align: left
   
   "Свеска А4 меки повез",  "80,96", "12"
   "Свеска А5 меки повез",  "71,89", "12"
   "Свеска А4 тврди повез", "112,59", "8"
   "Нотна свеска",          "15,37",  "2"
   "Гумица",                "37,30",  "4"
   "Мине 0.5 ХБ",           "41,12",  "4"
   "Увијач А4 (10 ком)",    "247,30", "4"
   "Фасцикла А4",           "68,93",  "2"
   "Налепнице Б6",          "32,75",  "5"
   "Лепак у стику 71г",     "73,42",  "4"
   "Блокчић А6",            "140,69", "4"
   "Блок за цртање 5",      "69,86",  "2"
   "Шестар",                "218,05", "1"
   "Вежбанка А4 квадрати",  "18,96",  "2"
   "Вежбанка А4 линије",    "18,96",  "6"
   "Перница",               "499,56", "2"

Колико је коштао прибор? Израчунајте уз помоћ калкулатора, па проверите рачун са учеником до себе.

.. infonote::

        Ми, људи, направили смо рачунске машине да нам помогну приликом досадног рачунања!
        Хајде да их упослимо!
