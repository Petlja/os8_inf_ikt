Покретање Ексела
======================

Мајкрософтов Ексел (*Microsoft Excel*) представља један од најраспрострањенијих софтверских производа
за обраду табеларно представљених података. Ексел своју популарност дугује томе што је табела у
коју се уносе подаци „опипљива“, она је ту, корисник може само да кликне на поље и да унесе податак или формулу.

Да бисмо га покренули, прво морамо да пронађемо Ексел на рачунару. Оперативни систем *Windows* омогућује да до програма дођемо на разне начине.

Можемо га потражити у списку апликација које су инсталиране на рачунару, или је пречица већ издвојена на Старт менију:

.. image:: ../../_images/StartExcel.jpg
   :width: 600px
   :align: center

а постоји и могућност да се пречица која води ка програму већ налази на радној површини (десктоп):

.. image:: ../../_images/StartExcel2.jpg
   :width: 600px
   :align: center

Када се покрене, Ексел нам нуди могућност да направимо нови документ, или да учитамо неки од постојећих:

.. image:: ../../_images/OpenExcel.jpg
   :width: 600px
   :align: center

Ако се одлучимо да кренемо од празног документа (*Blank workbook*) отвориће се нови празан радни лист:

.. image:: ../../_images/Excel0.jpg
   :width: 600px
   :align: center

Следећи видео илуструје могућности покретања Ексела:

.. ytpopup:: 4CHs9C-av6A
   :width: 735
   :height: 415
   :align: center

Одмах испод заглавља прозора (тања зелена линија) налази се *командна трака* (енгл. *command ribbon* или кратко само *ribbon*) на којој су сличицама (које се зову *иконе* или *иконице*) приказане разне акције које Ексел уме да изврши. О некима од њих ћемо детаљно причати касније.

