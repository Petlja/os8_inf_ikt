Задаци за вежбу
======================


Задатак 1.
---------------

Са следећег линка преузми документ *Top25YouTubers.xlsx* и сними га на свој рачунар:


`YouTubers.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/Top25YouTubers.xlsx>`_

Табела садржи податке о првих 25 YouTube канала према броју претплатника на дан 1. јул 2019. За сваки канал у табели израчунар просечан број прегледа по видеу (количник бројева VIEWS и VIDEOS). Сортирај табелу по том параметру и прикажи првих десет канала стубичастим дијаграмом.

Задатак 2.
------------------

Са следећег линка преузми документ *Cricket.xlsx* и сними га на свој рачунар:


`Cricket.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/Cricket.xlsx>`_

Табела садржи податке о најбољим играчима крикета у историји крикета.

*Корак 1.* Прошири колоне табеле ако је потребно.

*Корак 2.* За сваког такмичара у табели израчунај параметар ARY (= Average Runs per Year) тако што ћеш поделити вредност у колони Runs разликом бројева у колонама From и To. То нам за сваког такмичара каже колико је просечно има ранова по години активног играња.

*Корак 3.* Сортирај табелу по колони ARY од већих вредности ка мањим.

*Корак 4.* Позадину ћелија за првих 25 играча у овако сортираној табели обој светло плавом.

*Корак 5.* Међу првих 25 играча у овако сортираној табели нађи оне који су завршили своју каријеру током XX века и позадину ћелија у којима су подаци о њима оној светло црвено.

Шта уочаваш?

Задатак 3.
-----------------

Са следећег линка преузми документ *Plivanje.xlsx* и сними га на свој рачунар:


`Plivanje.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/Plivanje.xlsx>`_

Табела садржи податке о једном такмичењу упливању на 50 м слободним стилом. За сваког учесника дат је његов такмичарски број и резултати из две трке.

Такмичар се квалификовао у А финале ако је испунио норму за А финале, односно, ако је просечно време које му је потребно да преплива 50 м мање или једнако од норме за А финале.

Такмичар се квалификовао у Б финале ако је испунио норму за Б финале, односно, ако је просечно време које му је потребно да преплива 50 м мање или једнако од норме за Б финале, и при томе се *није квалификовао* у А финале.

*Корак 1.* Прошири колоне табеле ако је потребно.

*Корак 2.* За сваког такмичара у табели израчунај просечно време које му је било потребно да преплива 50 м.

*Корак 3.* Одредити колико такмичара се квалификовало за А финале, а колико за Б финале. Ове податке немој рачунати ручно већ користи функцију COUNTIF.


Задатак 4.
------------------

Са следећег линка преузми датотеку која садржи податке о берачима воћа на једној плантажи:


`JabukeNorma.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/JabukeNorma.xlsx>`_

- Прошири колоне ако је потребно и улепшај табелу.
- Одреди укупну количину јабука, крушака и трешања које су убране.
- За сваког берача утврди колико је зарадио ако знаш да су износи убраног воћа дати у килограмима, а цена брања по килограму воћа је дата испод табеле са берачима.
- За сваког берача утврди колико је укупно килограма воћа убрао, па на основу тога утврди колико берача је испунило норму, а колико није. Добијене податке упиши у ћелије Е25, односно, Е26. (Берач је испунио норму ако је убрао барем ону количину воћа која је уписана у ћелију B23; податке о броју берача који су или нису испунили норму немој рачунати ручно већ користи функцију COUNTIF).
