Сортирање, филтрирање и фреквенцијска анализа
==============================================

Као што смо већ више пута истакли, до *информација* се долази обрадом података.
Најједноставнији облик обраде података је поређење по величини, што се
постиже сортирањем података.

.. infonote::

     *Сортирати податке* значи поређати их по величини, од мањих ка већим или обрнуто.

Други важан облик обраде података је издвајање мање групе података који имају
неке заједничке вредности. То се зове *филтрирање података.*

.. infonote::

     *Филтрирати податке* значи одабрати само оне податке из табеле који испуљавају неке
     посебне услове.

Коначно, важно нам је да знамо и колико се пута који податак појавио у табели. Таква
обрада се зове *фреквенцијска анализа* (фреквенција = учесталост).

.. infonote::

      *Фреквенцијска анализа* низа података се своди на то да се преброји колико се пута који податак
      појављује у низу.

Већ применом ове три једноставне технике обраде података могуће је открити интересантне
феномене!


У овој лекцији
----------------------

У овој лекцији ћемо показати:

1. како сортирати табелу,
2. како из табеле издвојити само неке врсте (филтрирање) и како се користи опција „Autosum“, и
3. како се ради фреквенцијска анализа података и како се користи функција COUNTIF
