Oтворени подаци
======================

.. topic:: \ 

    **Отворени подаци** (енг. open data) су **јавно доступни** подаци (објављени јавно на интернету) који могу бити **слободно доступни свима** и којима може **свако да приступи**, да их **обрађује** и да их **користи без надокнаде** на било који начин, за било које сврхе, **без ауторских ограничења** и механизама контроле, чак и да их даље објављује. Довољно је само да се наведе извор.

Под појмом отворених података најчешће се мисли на табеларне и текстуалне податке које стварају јавне институције, али се појам подједнако користи и за информације које се односе на мапе, хемијска једињења, математичке и научне формуле, медицинске податке и друго. 


.. questionnote::

    Не могу сви подаци бити отворени! Подсети се претходне лекције па наведи неколико врста података
    који **не смеју да буду отворени**.



.. reveal:: ОП-01
    :showtitle: Погледај примере
    :hidetitle: Сакриј

        * лични подаци, информације које се односе на конкретне особе,
        * подаци који су од значаја за безбедност државе,
        * подаци чија је употреба под заштитом ауторских права.

Због велике предности и вредности које доносе, иницијативе за отворене податке се покрећу у
све већем броју земаља. Употребна вредност и потенцијалне примене отворених података повећавају се
даљим развојем технологија, које омогућавају озбиљнију анализу података и њихово лакше коришћење. 


.. image:: ../../_images/Otvoreni_podaci.png
    :width: 400
    :align: center

**Концепт „отворености“** је посебно важан из више разлога:

* доноси увећање могућности за сарадњу различитих система и организација, комбиновање различитих скупова података, а тиме и могућности за развој више производа и бољих услуга, 
* отворени подаци јачају транспарентност рада државних органа, подстичу ефикасност у влади и ван ње, 
* омогућава грађанима, предузећима и организацијама да користе јавне податке више пута у различите сврхе,
* јача се предузетништво јер се утиче на развој иновативних производа и услуга, обезбеђују се алати за алтернативно доношење одлука у области менаџмента, планирања и науке, и доприноси се успостављању привреде засноване на знању, 
* ствара се додатна вредност за органе власти, укључујући боље јавне сервисе, смањује се оптерећење државне управе и поспешује сарадња са грађанима, предузећима и организацијама, 
* омогућује се препознавање неједнакости у друштву јер се отворени подаци могу користити као алат за праћење успешности политика које треба да реше те неједнакости,
* доносиоци одлука могу да креирају боље јавне политике које се тичу родне равноправности и да пажљивије прате њихове ефекте,
* отварање података је логичан процес јер су подаци које јавне институције сакупљају управо подаци грађана који свакодневно учествују у њиховом стварању.

.. infonote::

    Потражи на интернету и погледај
    „Приручник за наставу о отвореним подацима“, део пројекта „Отворено образовање у Србији“
    Центра за образовне технологије Западни Балкан.


