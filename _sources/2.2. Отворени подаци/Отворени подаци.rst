Oтворени подаци -- појам
==============================

Кренимо од једног примера.
*Буџет* једне државе представља новац којим та држава располаже. Он се највећим делом пуни из *пореза*,
а њиме се финансирају опште потребе друштва (рецимо плате наставника, лекара, полицајаца, војника, ...).
Важно је да знаш да буџет не припада ни председнику државе, ни премијеру, ни влади једне државе.
То је највећим делом *народни новац* који *мора да се троши уз строго поштовање закона које доноси Народна Скупштина.*

.. questionnote::

   Да ли знаш шта је ПДВ? Питај наставника или погледај на интернету.
   Колики је ПДВ у Србији? Где се на фискалном рачуну види колики је ПДВ плаћен?


Ако се буџет не троши у складу са законима на сцену ступа *Јавно тужилаштво*. Његов задатак је
да покрене судске процесе против оних који су народни новац потрошили супротно одлукама
Народне Скупштине. *Али, шта ако у Јавном тужилаштву седе партијски кадрови чији основи интерес није
заштита државе и јавног интереса, већ заштита партијских другара?* Тада наступа *парализа правног система*
којом се широм отварају врата за *корупцију*: под изговором да се све ради у интересу народа
заправо се безочно краде народни новац, држава постаје све сиромашнија, све је мање новца за
школство, здравство, војску и полицију, и тако сви незадрживо пропадамо.

У случају парализе правног система један могући начин да се решимо корупције је
кроз *независне организације* у којима не седе партијски другари већ обични грађани који
наоружани *знањем* и *подацима* указују на проблеме у друштву.
Зато је изузетно важно за свако друштво да *сви подаци о трошењу народног новца*
буду и јавно доступни! Другим речима, **да сви такви подаци буду отворени иза јавност!**

.. questionnote::

   Шта значи термин *транспарентно*, рецимо у фрази "транспарентно пословање"?

.. topic:: \ 

    **Отворени подаци** (енг. open data) су **јавно доступни** подаци (објављени јавно на интернету) који могу бити **слободно доступни свима** и којима може **свако да приступи**, да их **обрађује** и да их **користи без надокнаде** на било који начин, за било које сврхе, **без ауторских ограничења** и механизама контроле, чак и да их даље објављује. Довољно је само да се наведе извор.

Под појмом отворених података најчешће се мисли на табеларне и текстуалне податке које стварају јавне институције, али се појам подједнако користи и за информације које се односе на мапе, хемијска једињења, математичке и научне формуле, медицинске податке и друго. 

Размисли
--------------

.. questionnote::

    Не могу сви подаци бити отворени! Подсети се претходне лекције па наведи неколико врста података
    који **не смеју да буду отворени**.



.. reveal:: ОП-01
    :showtitle: Погледај примере
    :hidetitle: Сакриј

        * лични подаци, информације које се односе на конкретне особе,
        * подаци који су од значаја за безбедност државе,
        * подаци чија је употреба под заштитом ауторских права.


