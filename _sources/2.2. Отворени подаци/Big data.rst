Вееееелики подаци (Big Data)
========================================================================

Видели смо да отворене податке најчешће генеришу државни системи
и зато не чуди што се ради о *огромним* количинама података.
С друге стране, велике компаније скупљају све податке о корисницима својих услуга
како би анализом њиховог понашања нашле нове начине да им продају још више својих услуга.
Модерно друштво, дакле, има потребу да складишти и ефикасно обрађује огромне количине података.

.. infonote::

    **„Big Data“** је појам којим се назива група технологија за прикупљање, складиштење и
    обраду огромних количина података. При томе,
    обрада ових огромних сетова података представља већи изазов него њихово скупљање
    јер тражи велике рачунарске ресурсе.


.. questionnote::

    Да се подсетимо: зашто се каже да су подаци „нафта 21. века“?
    
.. reveal:: БД-01
    :showtitle: Прикажи одговор
    :hidetitle: Сакриј

        Подаци имају велику вредност јер се у 21. веку сматра да
        је одлучивање на бази података најбољи поступак за доношење пословних или државних одлука.


Обрада великих података
------------------------------------------

Обрада великих података се углавном своди на њихову *математичку анализу.*
Ове анализе могу бити једноставне, али и врло сложене па се све више говори о анализи
сложених и богатих сетова података подигнутој на ниво „науке података“ (енг. „data science“).
Анализа и обрада података се може радити на више начина у зависности како
су подаци организовани: у програмима за рад са табеларним подацима или
употребом програмских језика као што је Пајтон.

.. questionnote::

    Наведи пример једноставне математичке анализе података.
    (Помоћ: шта радиш са својим оценама када желиш да видиш да ли ћеш на крају године бити
    одличан, врло добар или добар?)
    
.. reveal:: БД-02
    :showtitle: Прикажи одговор
    :hidetitle: Сакриј

        Рачунање просека.

.. questionnote::

   Потражи на интернету појам *корелације*. Не треба да улазиш у детаље, само баци поглед на формуле.
   Да ли се ради о једноставној или сложеној анализи података?


На пример, **обрадом велике количине података** који су прикупљени на основу продаје производа у продавницама
могу да се добију **разне информације**, рецимо, који је производ највише пута купљен у последњих
6 месеци, а који се најлошије продавао.
Управници продавнице онда могу да донесу одлуку да најпродаванији производ ставе
у рекламу зато што знају да он привлачи купце, а могу најслабије продавани производ да ставе на акцију -
да би повећали његову продају.

.. questionnote::

    Зашто није добро да дође до грешака при скупљању или анализи података?
    
.. reveal:: БД-03
    :showtitle: Прикажи одговор
    :hidetitle: Сакриј

        Ако се направе грешке при скупљању или анализи података, овај скуп процес није само обесмишљен
        него се доносе закључци и пословне одлуке које су погрешне. То може донети велике
        губитке, или се могу донети погрежне одлуке које могу имати тешке последице по онога ко одлучује.


Складиштење података
-------------------------

Подаци се **физички складиште на серверима** који представљају рачунаре специјализоване тако
да могу да чувају и брзо читају и пишу велике количине података. На серверима су подаци
смештени у форми база података. **Базе података** су колекције података организоване 
помоћу специјализованих програма, тако да се омогући њихово прецизно и брзо уписивање, ишчитавање и измена.

.. questionnote::

    Ако своје презентације, фотографије и филмове чуваш у одређеним фолдерима
    који се налазе на хард-диску рачунара, а оцене у Ексел табели, да ли је тиме
    успостављена база података?
    
.. reveal:: БД-04
    :showtitle: Прикажи одговор
    :hidetitle: Сакриј

      Не. Базе података представљају податке који су организовани помоћу специјализованих програма
      (*системи за управљање базама података*). Тим подацима се онда може приступити само
      кроз такве специјализоване програме.


Сервери на којима велике компаније складиште своје базе података се налазе у посебним просторијама
(*рачунским центрима*) компанија које их користе. 
За јако велике базе података, тј. за простор у облаку где се чувају подаци многих компанија и појединаца,
потребни су и велики рачунарски ресурси, који се простиру на великој површини и троше много електричне енергије. 
Зато се **велики центри за чувања података** (енг. „data center“) све више граде тако да се обезбеђују
еколошки извори енергије за њихово напајање и хлађење. 

.. image:: ../../_images/server.jpg
   :width: 450 px
   :align: center 


Услуге чувања података „у облаку“ могу да користе и појединци за које је та услуга најчешће бесплатна
и подразумева чување мањих количина података у односу на количине података које су потребне компанијама. 

.. questionnote::

    Наведи пример једне велике компаније која корисницима њених услуга даје бесплатан простор на серверима.



