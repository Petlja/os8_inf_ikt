Професије у вези са подацима
----------------------------

Данас су врло тражене и плаћене професије везане за скупљање података, администрацију база података,
анализу података и, једном речју, све што је у вези са великим подацима.
Неке од ових професија су постојале и пре двадесетак година али су доживеле експанзију,
а неке тек сада настају и нове ће настајати. 
Примери ових професија су: 

* **Конструктор базе података** је задужен/задужена да у сарадњи са стручним лицима за област података који се чувају у бази осмишљава које све податке треба да чува база и у ком облику (текст, цифра, аудио запис, слика и др.), и какве све везе треба да постоје између података.
* **Администратор базе података** је задужен/задужена да редовно одржава базе (ажурира софтвер, даје или укида приступ бази за лица која раде у фирми и др.) и врши извлачење података.
* **Data Scientist** је математичар који примењује алгоритме за анализу података да би дошао до важних информација
* **Data Engineer** је инжењер који је задужен за одржавање система (пре свега програма) који управљају великим количинама података.

Постоји велика потреба за овим кадровима на светском нивоу, и недостатак квалификоване радне снаге,
па су и плате за ове стручњаке високе. Oсобе које намеравају да раде или раде у овим професијама
треба буду спремне на целоживотно учење јер се нова знања у облaсти информациниoх технологија непрестано гомилају.

.. image:: ../../_images/dp4.jpg
   :width: 500 px
   :align: center 


Како су базе података део информациних система којима се и скупљају подаци, програмери и администратори сервера су особе потребне да би се одржавале базе података као део система.

.. questionnote::

    Пронађите актуелне огласе за посао за професије у вези са подацима. 
    Која је позиција? Која се знања траже? Ако се тражи познавање језика SQL, или језика R или другом софтверском алату чије се познавање тражи огласом за посао, пронађи нешто о томе на интернету.

