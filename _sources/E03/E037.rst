Задаци за вежбу
=============================


Задатак 1.
---------------

Са следећег линка `Razred.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/Razred.xlsx>`_ преузми документ *Razred.xlsx* и сними га на свој рачунар.
Документ садржи податке о оценама из информатике неких ученика. 

1. Колоне "P1" "P2" и "P3" садрже оцене са првог, другог и трећег писменог задатка. У ћелијама E19, J19, M19 израчунај просечну оцену одговарајућег писменог задатка.
2. Прикажи просек оцена на две децимале. Прошири колоне да би се виделе децимале.
3. У колонама "P1" "P2" и "P3" обој слова црвеном и постави стил на **bold**.
4. За сваког ученика у колони "Prosek" израчунај просек његових оцена и прикажи просек на две децимале.
5. У колони "Zaokruženo" заокружи оцену сваког ученика на цео броj користећи функцију ``ROUND``. На пример, за првог ученика у ћелију Q2 унеси формулу ``=ROUND(P2,0)`` која број из ћелије "P2" заокружује на 0 децимала (дакле, на цео број). Онда "развуци" формулу до краја табеле. Прошири колону ако је потребно.
6. У колони "Maks ocena" за сваког ученика израчунај максималну оцену која је том ученику уписана у дневник.
7. Позадину ћелија у колони "Zaokruženo" обој плавом, а позадину ћелија у колони "Maks ocena" наранџастом.
8. Сними табелу.

Задатак 2.
--------------

Ученици једног разреда су скакали у даљ. Сваки ученик је имао три покуашаја. У случају преступа податак није унет у табелу.
Са следећег линка `SkokUDalj.xlsx <https://petljamediastorage.blob.core.windows.net/root/Media/Default/Kursevi/informatika_VIII/epodaci/SkokUDalj.xlsx>`_ преузми документ *SkokUDalj.xlsx* и сними га на свој рачунар.

1. Прошири колоне ако је потребно да би се садржај лепо видео.
2. За сваког ученика у табели израчунај просечну дужину његових покушаја.
3. За сваког ученика у табели израчунај дужину његовог најдужег скока.
4. Црвеном обој име сваког ученика који је начинио бар један преступ.
5. Нека стил слова у колони која садржи просечну дужину скока буде *italic*.
6. Нека стил слова у колони која садржи максималну дужину скока буде **bold**.
7. Сними табелу.
