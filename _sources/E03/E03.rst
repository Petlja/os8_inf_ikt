Рад са групама ћелија и уређивање табеле
========================================================================================

Да би и други могли да схвате наше прецизне прорачуне
важно је да табела буде „нашминкана“, односно да кључни
подаци у табели буду истакнути обликом и величином слова
или разним бојама. Ко још воли да гледа у непрегледна пространства
ситних, црно-белих кућица које су попуњене неким бројевима?
Често се већ истицањем кључних података може доћи до закључака!

У овој лекцији
----------------------

У овој лекцији ћемо обрадити:

1. уношење формула и брзо копирање (подсећање и мала новина),
2. селектовање групе ћелија,
3. приказивање бројева са датим бројем децимала,
4. промену боје ћелије, као и боје и стила текста.


