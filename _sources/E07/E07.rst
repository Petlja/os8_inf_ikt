Визуелизација података
=======================

У циљу лакшег, бржег и бољег разумевања садржаја често је згодно податке приказати у виду графикона
зато што људи најлакше и најбрже обрађују визуелне податке.
(Вероватно знаш за изреку да *једна слика вреди више од хиљаду речи*.)
Научићемо да приказујемо податке разним врстама графикона. Важно је напоменути да није свака врста графикона погодна за приказивање сваке врсте података.

Ексел, наравно, има могућност да на основу података који су дати направи графикон. Одговарајуће опције се налазе на командној траци (*ribbon*) који се зове „Insert“. При врху прозора се налази списак свих командних трака:


.. image:: ../../_images/gr1.jpg
   :width: 600px
   :align: center


Одабиром било које од њих можемо да добијемо нови сет команди, као што ћемо показати у наредном одељку. Кликом на „Home“ увек можемо да се вратимо на основну командну траку („да се вратимо кући“).

.. Ево и кратког видеа:

   .. ytpopup:: DW5-RMn0fHE
      :width: 735
      :height: 415
      :align: center

У овој лекцији
--------------------------

У овој лекцији ћемо дискутовати о:

1. приказивању података разним врстама графикона,
2. штампању Ексел докумената који не могу да стану на један лист папира, и
3. приказивању две групе података на истом графикону.
