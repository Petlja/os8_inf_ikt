Задаци за вежбу
========================

Задатак 1.
--------------

У овом задатку ћемо направити евиденцију о броју медаља које су освојене на последњим Олимпијским играма.

1. Покрени Ексел и направи нови празан документ.
2. Направи табелу која изгледа отприлике овако:

   .. csv-table:: Медаље на Олимпијским играма
      :header: "Држава", "Златне", "Сребрне", "Бронзане", "Укупно"
      :align: left
      
      "(Држава 1)",  "(број)", "(број)", "(број)", " "
      "(Држава 2)",  "(број)", "(број)", "(број)", " "
      "(Држава 3)",  "(број)", "(број)", "(број)", " "
      "(Држава 4)",  "(број)", "(број)", "(број)", " "
      "(Држава 5)",  "(број)", "(број)", "(број)", " "
      "Просек",  " ", " ", " ", " "
   
   У табелу унеси праве или измишљене податке, како желиш. Можеш унети податке и за више од пет држава, али се потруди
   да у табели имаш податке за најмање пет држава.
3. За сваку од држава израчунај укупан број медаља које је та држава освојила.
4. Израчунај просечан број златних, сребрних и бронзаних медаља које су додељене.
5. Промени број златних медаља за прву државу и посматрај како се мењају укупан број медаља које је држава освојила и
   просечан број медаља које је држава освојила.
6. Додај податке о новој држави, и то *између друге и треће државе*. Посматрај како се мењају просеци.
7. Додај податке о новој држави, али овај пут *пре прве државе на списку* (између заглавља и реда који садржи податке о првој држави на списку).
   Посматрај како се мењају просеци.
8. Додај податке о новој држави, али овај пут *после последње државе на списку* (између реда који садржи податке о последњој држави на списку и реда са просечним вредностима).
   Посматрај како се мењају просеци.

Задатак 2.
-----------------

У овом задатку ћемо направити евиденцију о оценама из Информатике. На крају школске године ученик треба да има
најмање четири оцене, а може их имати и више. Међутим, током године ученици могу имати различит број оцена
(неко није радио контролни задатак, неко је додатно одговарао...).

1. Покрени Ексел и направи нови празан документ.
2. Направи табелу која изгледа отприлике овако:

   .. csv-table:: Оцене из информатике
      :header: "Име", "Оцена", "Оцена", "Оцена", "Оцена", "Оцена", "Просек"
      :align: left
      
      "(Ученик 1)",  " ", "(оцена)", "(оцена)", " ", " ", " "
      "(Ученик 2)",  "(оцена)", "(оцена)", " ", "(оцена)", "(оцена)", " "
      "(Ученик 3)",  "(оцена)", " ", "(оцена)", "(оцена)", " ", " "
      "(Ученик 4)",  "(оцена)", "(оцена)", "(оцена)", " ", " ", " "
      "(Ученик 5)",  "(оцена)", "(оцена)", " ", " ", " ", " "
   
   У табелу унеси праве или измишљене податке, како желиш. Можеш унети податке и за више од пет ученика, али се потруди
   да у табели имаш податке за најмање пет ученика. Немој унети исти број оцена за сваког ученика, већ унеси оцене
   „на прескок“ тако да табела буде „шарена“.
3. За сваког ученика израчунај просек оцена. Како се понаша функција ``AVERAGE`` ако постоје „рупе“ у низу бројева чији просек се рачуна?
4. Додај нове оцене за неке од ученика, па посматрај како се мења просек оцена.
5. Додај *нову колону* између колоне за прву и другу оцену, па је попуни, али тако да колона буде „шарена“ (да не буду попуњене све ћелије у колони).
   Посматрај како се мењају просеци.
6. Додај *нову колону* пре колоне за прву оцену, па је попуни, али тако да колона буде „шарена“ (да не буду попуњене све ћелије у колони).
   Посматрај како се мењају просеци.
7. Додај *нову колону* после колоне за последњу оцену, па је попуни, али тако да колона буде „шарена“ (да не буду попуњене све ћелије у колони).
   Посматрај како се мењају просеци.
