Аутоматска рекалкулација
==================================================

Ако смо Ексел табелу напунили подацима и формулама, па нешто изменимо,
Ексел ће аутоматски израчунати нове вредности свих ћелија које зависе од
измењених вредности. Ово својство се зове **аутоматска рекалкулација**.

.. questionnote::

     Наша реч „калкулација“ води порекло од латинске речи *calculus* што значи *камен*.
     Какве везе има вештина рачунања са камењем? (Одговор је изненађујуће једноставан!)

Аутоматска рекалкулација нам омогућује да над подацима у табели веома лако 
вршимо такозване „What if“ анализе. Шта би се десило ако ову вредност мало повећамо? Изменимо табелу
па погледамо!

У овој лекцији
---------------------

У овој лекцији ћемо:

1. поновити унос формула у табелу,
2. поновити унос бројева и формула у табелу,
3. показати брзо копирање формула,
4. показати аутоматску рекалкулацију у случају измене података, и
5. показати додавање врста и колона табели.



